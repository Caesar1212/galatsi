<!DOCTYPE html>
<html lang="el">
<head>
  <meta charset="UTF-8">
  <title>Περιγραφή</title>
</head>
<body>

<style>
    nav {
        position: absolute;
        top: 0;
        right: 0;
        padding: 20px;
    }

    nav ul {
        list-style-type: none;
        margin: 0;
        padding: 0;
    }

    nav ul li {
        display: inline;
        margin-right: 10px;
    }

    nav ul li a {
        text-decoration: none;
    }

       h1 {
      font-size: 30px; /* Increased font size for the heading */
    }

    p {
      font-size: 20px; /* Increased font size for paragraphs */
    }

     li {
      font-size: 20px; /* Increased font size for paragraphs */
    }
</style>

<header>
    <h1></h1>
    <nav>
        <ul>
            <li><a href="index.html">Αρχική</a></li>
            <li><a href="Who_Are_We.html">Ποιοι είμαστε</a></li>
            <li><a href="Our_Goals.html">Στόχοι</a></li>
            <li><a href="Candidates.html">Υποψήφιοι</a></li>
        </ul>
    </nav>
</header>

  <h1>Ποιοι είμαστε</h1>
  
      <p>
      Αγαπητέ συμπολίτη,
    </p>
    <p>
      Πιθανώς να μην έχετε ακούσει ποτέ για εμάς. Επιτρέψτε μας να συστηθούμε… Η Νέα Πνοή Γαλατσίου είναι ένας εντελώς ανεξάρτητος δημοτικός συνδυασμός, αποτελούμενος κυρίως από φοιτητές και άτομα που αποφοίτησαν πρόσφατα και μόλις ξεκίνησαν την επαγγελματική τους σταδιοδρομία. Ο τρέχοντας μέσος όρος ηλικίας δεν υπερβαίνει τα 30 έτη, ενώ ο επικεφαλής του συνδυασμού είναι μόλις 27.
    </p>
    <p>
      Η επιλογή ονόματος και λογότυπου δεν είναι τυχαία: Το πρώτο (όνομα) δηλώνει την επιθυμία μας για ανανέωση, αλλαγή, εκσυγχρονισμό και πρόοδο, ενώ το δεύτερο (λογότυπο) συμβολίζει την κοινωνική συνοχή, την αναγκαιότητα για αγαστή συνεργασία και μείωση του χάσματος μεταξύ των γενεών, αλλά και το σεβασμό στην παράδοση. Μπορεί να πιστεύουμε ακράδαντα πως έχει έρθει η στιγμή η πόλη να αλλάξει σελίδα, και να αποδείξουν την αξία τους οι νέες γενιές (Z και Y) στο στίβο της τοπικής αυτοδιοίκησης, αλλά αυτό δε σημαίνει πως δεν αποδίδουμε το δέοντα σεβασμό και στους πρεσβύτερους για την παρακαταθήκη που έχουν αφήσει.
    </p>
    <p>
      Δε βρισκόμαστε εδώ ούτε για να ασκήσουμε στείρα κριτική, ούτε για τάξουμε ασύστολα τα πάντα στους πάντες. Ζητάμε την ψήφο σας επειδή πραγματικά πιστεύουμε πως μπορούμε να συνεισφέρουμε και εμείς με τις ιδέες μας στο να βελτιωθεί η πόλη μας, έστω και ως απλά μέλη του δημοτικού συμβουλίου. Δεν τρέφουμε αυταπάτες, γνωρίζουμε πολύ καλά πως η πιθανότητα να βρεθούμε στην πρώτη θέση στο τέλος της εκλογικής αναμέτρησης είναι πολύ μικρή. Αυτό, ωστόσο, δεν μας αποθαρρύνει ούτε στο ελάχιστο από το να συμμετάσχουμε. Στην Ελλάδα είθισται να εστιάζουν οι υποψήφιοι στην κατάληψη της πρώτης θέσης, αλλά δικός μας πρωτεύοντας στόχος είναι η εξασφάλιση της παρουσίας μας στο δημοτικό συμβούλιο.
    </p>
    <p>
      Η αντιμετώπιση του κυκλοφοριακού προβλήματος, η μετατροπή του Γαλατσίου σε έξυπνη πόλη, η ευρύτερη βελτίωση των υποδομών με έμφαση σε σχολικές μονάδες και χώρους στάθμευσης συνιστούν τους κύριους άξονες του εκλογικού μας προγράμματος. Ιδιαίτερη βαρύτητα για εμάς όμως έχουν ακόμα η εξοικονόμηση ενέργειας, η καθαριότητα, η προστασία των ευπαθών ομάδων, η στήριξη των νέων, η βελτίωση της ποιότητας ζωής των ηλικιωμένων, η ενίσχυση αθλητικών και πολιτιστικών δρώμενων, αλλά και η ενδυνάμωση της αξιοκρατίας και της διαφάνειας σε τοπικό επίπεδο.
    </p>
    <p>
      Συνολικά έχουμε ήδη συγκεντρώσει περισσότερες από 100 συγκεκριμένες προτάσεις: Κάποιες είναι ρηξικέλευθες, άλλες είναι χιλιοειπωμένες αλλά αναγκαίες. Κάποιες είναι περισσότερο ρεαλιστικές και υλοποιήσιμες, και άλλες περισσότερο φιλόδοξες. Για συντομία χώρου και χρόνου είναι αδύνατο να παρατεθούν όλες εδώ, οπότε παραπέμπουμε τον αναγνώστη στη σελίδα "Στόχοι". Επισημαίνουμε πως αυτή δεν είναι η τελική μορφή του προγράμματος. Θα προκύψουν σταδιακά προσθαφαιρέσεις.
    </p>
    <p>
      Θα επιθυμούσαμε ακόμα να ξεκαθαρίσουμε πως είμαστε φειδωλοί όσον αφορά τις δεσμεύσεις μας. Ιδέες έχουμε πολλές, αλλά αφού δε διαθέτουμε αυτή τη στιγμή πρόσβαση σε εσωτερικά δεδομένα του δήμου, και αφού δεν μπορούμε να γνωρίζουμε εκ των προτέρων το συσχετισμό των δυνάμεων που θα προκύψει στο δημοτικό συμβούλιο, είναι ιδιαίτερα δύσκολο να προβλέψουμε ποιες από τις προτάσεις μας θα έχουν ανταπόκριση. Το μόνο που μπορούμε να υποσχεθούμε είναι το ότι θα αγωνιστούμε με όλες μας τις δυνάμεις για την υλοποίηση όσο το δυνατόν μεγαλύτερου μέρους αυτών.
    </p>
    <p>
      Κατανοούμε πως αρκετοί από εσάς μπορεί να μας αντιμετωπίζετε με δυσπιστία και επιφυλακτικότητα, λόγω του νεαρού της ηλικίας μας. Πράγματι, οφείλουμε να παραδεχτούμε πως υστερούμε στον τομέα της εμπειρίας. Ωστόσο, είμαστε πεπεισμένοι ότι η έλλειψη αυτή αντισταθμίζεται επαρκώς από την ακόρεστη δίψα για αλλαγή και προσφορά στο κοινωνικό σύνολο, την εντιμότητα, τις καινοτόμες ιδέες, καθώς και από την αντικειμενικά μεγαλύτερη εξοικείωση όσον αφορά τα τεχνολογικά ζητήματα.
    </p>
    <p>
      Παρά το γεγονός πως η ιστορία παγκοσμίως βρίθει από παραδείγματα ακόμα και ανηλίκων που άλλαξαν τον κόσμο, και σε αντίθεση με άλλες Ευρωπαϊκές χώρες, όπως η Γαλλία που εμπιστεύτηκε δήμαρχο 18 ετών, ή η Γερμανία στην οποία εξελέγησαν άτομα στην ηλικία των 25, το ηλικιακό ρεκόρ στην Ελλάδα είναι μετά βίας 27. Μήπως έχει έρθει η ώρα το Γαλάτσι να δώσει τόπο στους νέους, έστω και σε θέση δημοτικών συμβούλων? Αν όχι εμείς, τότε ποιος νοιάζεται πραγματικά περισσότερο για το μέλλον αυτής της πόλης? Ποιοι θα υποστούν όλες τις μακροπρόθεσμες συνέπειες σωστών και λανθασμένων επιλογών?
    </p>
    <p>
      Αν πιστεύετε πως η νέα γενιά αξίζει μια ευκαιρία, αν οραματίζεστε ένα διαφορετικό Γαλάτσι, αν συμφωνείτε με τις ιδέες μας, μην αφήσετε τις προσπάθειές μας να αποτύχουν!
    </p>

  
 
</body>
</html>


